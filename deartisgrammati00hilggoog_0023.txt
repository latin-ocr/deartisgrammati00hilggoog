..19-

-XXIIL neque enim credibile est illum grammaticum, sive Melampus sive Diomedes appellabatur,
eas tantum paragraphos interpretatum esse, quae sunt de arte recitatione accentu interpunctione
rhapsodia litteris syllabis dictione adverbiis coniunctionibus, et plane omisisse ‘de nomine verbo
participio pronomine praepositione praecepta3 sed potius aliquo casu interpretationem capitum XIV
—XXIII ex eo codice excidisse apparet, ex quo fluxerunt et Havniensis Vaticanique 1766 arche·
typon et is liber, unde scholia Melampodea s. Diomedes Vaticani 14 excerpta sunt. (nisi forte,
qui hanc scholiorum congeriem composuit, illo mutilato codice ipso utebatur.)

Siquis denique quaerat quomodo factum sit, ut eaedem explanationes in aliis codicibus
sub Diomedis nomine, in, aliis sub Melampodis traderentur, mihi rectissime iudicasse videtur
LLangius apud Hoerschelmannum p. 29 adn.: «Auf mich machen diese Scholien des Melampus
den Eindruck von Collegienheften. Die Duplicitiit des Namens wfirde sich erklaren, wenn man
anniihme, dass einer der Nachfolger des anderen sei und das Heft seines Vorgangers benutzt
habe.» Uter vero alterius scrinia compilaverit, vix futurum esse arbitror ut umquam codicum
auxilio perspiciamus. N ec multum nostra interest scire, uter ex alterius furtis sua sibi clepserit.
nam priorem illorum grammaticorum (utercumque prior erat) ipsum quoque furatum esse constat.

ΠΙ.
De Stephani commentario.

Stephanianae quoque Dionysii interpretationis particulas usque ad finem paragraphi XIII
ex scholiorum Vaticanorum collectione secernere Hoerschelmannus conatus est, auctoris notationibus
et scholiorum conexu in apographo Hamburgensi nisus. ac tametsi hic tali auxilio uti nequimus,
quali adiutis nobis contigit Melampodei commentarii restitutionem} ab Hoerschelmanno propositam
confirmare (nullo enim codice quod sciam seorsum Stephani interpretatio tradita est), tamen quin
etiam hic de plerisque rebus recte ab illo iudicatum sit non dubitamus nec nisi raro dissentimus.
quod ubi faciendum nobis videatur, apparebit ex indice.

In posteriorem autem scholiorum partem inde ab ξ XIV inquirentibus nobis id magno
impedimento est, quod hic non, ut in priore parte factum videmuS, longiores eiusdem auctoris inter-
pretationes continuae ad totas paragraphos pertinentes in Vaticano 14 et Hamb. leguntur, sed
plerumque complurium interpretum parva frustula confusius commixta, et quod persaepe quidem
εἰς τὸ αὐτὸ καὶ ἄλλως vel similia monent ut quae sequuntur alii tribuamus, sed raro ipsa scholia-
starum nomina adscripta sunt. Accedit quod in hac posteriore collectionis Vaticanae parte nota-
tioni auctorum eam ab causam aliquanto minor fides habenda esse videtur, quia nomina nusquam
fere in mediis versibus addita sunt sed in margine adpicta. etenim quam facile fieri potuerit, ut
hac ratione aut ex archetypo recepta aut primum adhibita librarius loco adpingeret alieno quae
ι in archetypo iustum locum tenebant, et per se patet et Hamburgense apographon compluribus

exem lis testatur.
p Summa deinde cautione opus est ne labamur in illis verbis utendis quae sequentia alius

interpretis esse indicant. persaepe enim ad pauca tantum enuntiata καὶ ἄλλως pertinet, post quae

prioris interpretis explanatio continuatur. cuius rei luculentum exemplum praebet ἓ XXV, ubi in

vat. 14 adscriptum est Διομήδους in mg. ad 957, 17-28; sequuntur: 958, 6—17. 27-959, 2.

959, 5-7. 12-14. 960, 3—7. 10—16. 23—25. 30-323 deinde interpositis εἰς τὸ αὐτὸ καὶ ἄλλως

verbis 955, 11—30. 961, 21-25, 963, 18-24 cett. Haec autem omnia Diomedea vel Melampodea
38

