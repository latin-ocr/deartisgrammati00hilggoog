-4-

mantur. Nec minus recte pleraque eorum disputata sunt, quae de continua posteriorum paragra-
phorum interpretatione disseruit quam in Hamb. p. 325—359 legimus. Sed ficum in cetera harum
paragraphorum scholia non inquisiverit ac nonnulla quae ab illo prolata sunt novis argumentis
stabilire posse mihi videar, alia corrigenda esse opiner, totam quaestionem denuo tractare in animo
mihi est et ad eum perducere finem quo et per vires meas et per ea, quibus usus sum, subsidia
progredi mihi licet, denique omnia, quae de scholiorum auctoribus explorata videntur, in una
tabula additis testibus comprehendere. Nitor autem praeter Hamburgensis libri collationem a me
ipso institutam complurium aliorum codicum auxilio, quorum notitiam aut meis oculis mihi com·
paravi aut debeo Vhli gio, magistro optimo, cui facere non possum quin maximas agam gratias
pro plurimis erga me beneficiis, quorum piam memoriam nullum unquam tempus in me oblivione
conteret. Qua enim esse solet benevolentia in discipulos suos, mihi concessit, ut adnotationes in
meum usum converterem, quas ipse e codicibus nonnullis Vaticanis cum Romae versaretur excerpserat.

Iam incipiam ab Heliodori explanatione, deinde pergam ad scholia Melampodis sive Dio-
medis, tertio loco* de Stephani interpretationibus disputabo, quarto pauca addam de Porphyrio
et Georgio. Ne vero fines excedam programmatario constitutos, ita rem geram, ut ex libris manu·
scriptis ea quae scire intersit proferam, et quae ex his aliisque testimoniis colligenda esse mihi
videantur breviter significem, longiores autem argumentationes alii loco reservem.

I.
De commentario Heliodoreo.

Codex Hamburgensis‚ quem bibliotheca urbica olim ex legato L. Holstenii nacta est, tres
artis Dionysianae commentarios exhibet, quorum primus (p. 33 -278) ex interpretationibus com·
plurium scholiastarum compositus est, alter (p. 298—320) ab uno interprete confectus est, item
ab uno tertius (p. 325—359). Atque primus ad omnes technes 'paragraphos pertinet, in altero
deest explanatio paragraphorum 3—7. 12. 13 ed. Bekk. (3—6. 10. ed. Vhlig.), in tertio desideramus
interpretationem paragraphorum 1—13 (11 Vhl.) et dimidiae quartae decimae (12 Vhl.). De primo
agetur capitibus Π - 1V; alterum post finem huius dissertationis publici iuris faciam3 nunc in
tertio versabimur, cuius particulas cum Bekkeru s, sicut primi commentarii frustula, sub singulis
artis lemmatis sine ulla fontis notatione disposuisset, AdHartius in Annal. philol. 1872 Ρ. 266 sq.
inspecto Hamburgensi libro, quaenam explanationes huic scholiastae tribuendae essent, diligentissime
indicavit. ¹) Transcriptae eae sunt in Hamburgensem, ut Vhligius vidit, ex Vaticano 240 fol. 361·
—60r. nec latet unde Vaticanum exemplar oriundum sit. cum enim hic codex, pariter atque apo·
graphon Hamburgense, commentarium ita exhibeat, ut desit explicatio non solum paragraphorum
priorum tredecim, sed etiam dimidiae quartae decimae, utque initium interpretationis interruptum
sit multis spatiis vacuis relictis, in eam facile opinionem adducimur, ut descriptum eum putemus
e libro, cuius prima pagina difficilis fuerit lectu cuiusque pars prima aliquo detrimento amissa
fuerit. Atque primus Vhligius suspicatus est, illum mutilatum librum esse Baroccianum 116,
quam coniecturam se non fefellisse intellexit, postquam codex egregia Oxoniensis bibliothecae pro·
curatoris benignitate in hanc urbem transmissus est. res elucebit, si comparaveris initium commen-
tarii, quale Oxoniensis exhibet , a me diligenter descriptum cum primis versibus folii 361 codicis
Vaticani quorum notitiam Vhligio debeo.

1) Idem cognoscere licebit ex indice scholiorum quem in calce huius capitis exhibebo.

