Scholiorum in Dionysii Thracis artem grammaticam a byzantii aevi technicis compositorum
quanta esset auctoritaS‚ utpote quorum magna pars ex antiquorum grammaticorum fluxisset doctrina,
iam pridem perspexerant Bentleius PBurmannus Valckenaerius‚ qui tamen singulos tantum
locos e codicibus protulere (de Phalar. epist. p. 254 D., ad Valesii librum de re crit. Ι p. 145, ad
Ammon. de differ. p. 55). Maiores partes primus Villoisonus publici iuris fe’cit e duobus libris
Marcianis 489 et 652 (= class. append. 11, 4) in Anecdotorum suorum Π p. 103 seqq. Copiosissi·
mas autem totius artis explanationes edidit IBekkerus AG Π p. 647—972 codice Hamburgensi
O 13 potissimum usus, quibus in 111 vol. p. 1136— 1180 et discrepantias et supplementa ex non-
nullis aliis libris deprompta adiunxit. Post Bekkerum Goettlingius ex Parisinis 2553 et 2555
expositionum grammaticarum farraginem Theodosii nomine perperam ornatam edidit, quae ipsa in
scholiorum Δ Dionysianorum numero habenda est.. Deinde adnotata ad Dionysium bonae frugis
plena, quorumpartem ex Lucilli Tarrhaei doctrina promanasse constat, ex cod. Mus. Brit. Add. 5118
excerpsit Cramer AO IV p. 308 seqq. Quibus accedunt hoc libello nonnullae interpretationes ex
Barocciano 116 et Marciano 489 et Reg. Havniensi 1965 protractae et commentariolus VIII vel IX
saeculo, ut videtur, compositus, cuius quia frustula solum perpauca Bekkerus edidit, equidem
integrum eum publici iuris feci.

De auctoribus scholiorum Dionysianorum primus Prellerus disputavit ind. lectionum
Dorpat. 1840 (-- AusgeW. Aufs. p. 69—93), qui libro Hamburgensi cum editione Bekkeriana con-
lato ostendit editorem explanationes interpretum complurium, quas ille codex p. 33—278 exhibet,

, dissecuisse et particulas sub singulis technes lemmatis composuisse, nomina autem auctorum, quae

Hamburgensis in fronte singulorum interpretationis capitum praebet, non adposuisse nisi primis
quibusque frustis. Iam Prellerus septem primas artis paragraphos percurrens significavit scholiorum
in Hamburgensi libro conexum et quid hinc de singulorum auctoribus colligendum esset. Ac licet
ne ipse quidem eam qua opus erat diligentiam adhibuerit sed nonnulla neglexerit, aliis locis sin-
gulari illius compaginis indole in errorem inductus sit, tamen magnis laudibus efferri debet, quod
hanc quaestionem, quae est de technes Dionysianae interpretationibus inter singulos scholiastas
distribuendis, solvere primus conatus est monstravitque viam ac rationem. Nam apparet quantum
et ad historiam grammaticorum graecorum componendam et ad Dionysium ‘restituendum intersit
hanc vastam molem digeri et, quoad fieri possit, suum cuique reddi. Ingressus autem est illam
viam post Prellerum Hoerschelmannus in diss. de Dionysii Thracis interpretibus veteribus
(Lips. 1874), et cum non solum accurata codicis Hamb. collatione et eis quae Wachsmuthius
e codice quodam Neapolitano in Mus. Rhen. 1865 p. 375 seqq. protulerat, sed etiam insigni saga-
citate adiuvaretur, ita de prioribus tredecim paragraphis disputavit, ut in hac commentariorum
parte rem paene absolveret et multa perspiceret, quae codicibus ipsi non cognitis plane confir·
1*

